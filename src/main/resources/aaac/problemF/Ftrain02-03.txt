  
TO JOHN PASTON I 1464,  03, 
05  
To my ryght wyrschypful fadre John Paston, esquyere, be thys 
letter delyueryd in hasty wyse. 
 Ryght worschypful syre, jn the most lowly wyse I comaund me to 
yowre good faderhod, besechyng yow of yowre blyssyng. Mut it plese 
yowre faderhod to remembre and concydre the peyn and heuynesse 
&thorn;at it hathe ben to me syn yowre departyng owt of thys 
contr&eacute;, here abydyng tyl the tyme it please yow to schewe me 
grace, and tyl the tyme that by reporte my demenyng be to yowre 
plesyng; besechyng yow to concydre &thorn;at I may not nere haue noo 
mene to seke to yow as I awght to do sauyng vndre thys forme, whych I 
besech yow be not take to no dysplesure, ner am not of power to do any 
thynge in thys contr&eacute; for worschyp or profyht of yow nere ease 
of yowre tenauntys whych myght and scholde be to yowre pleasyng. 
Wherfor I beseche yow of yowre faderly pyt&eacute; to tendre &thorn;e 
more thys symple wryghtyng, as I schal owt of dowght her-afftere doo 
&thorn;at schal please yow to &thorn;e vttermest of my powere and 
labore. And if there be any servyce &thorn;at I may do, it it please yow 
to comaund me or if I maye vnderstonde it, I wyl be as glad to do it as 
any thyng erthely, if it were any thyng &thorn;at myght be to yowre 
pleasyng. And nomore, but Allmyghty God haue yow in kepyng. Wretyn 
the v day of Marche. By yowre oldere sone John Paston 


