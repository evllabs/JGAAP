  
TO JOHN PASTON I 1465,  09, 
27  
[[to]] hys ryght worschypful [[fa]]dre John Paston, beyng [[in t]]he 
Flete at London, be thys delyueryd. 
Ryght worschypful syre, jn the most lowly wyse I recomand me to 
yow Pleasyth it yow to wete &thorn;at i sente yow a letter but late agoo, 
in whych letter I lete yow haue vnderstondyng &thorn;at, if it pleasyd 
yow to grante and assente there-to, Syre Thomas Howes wolde resyngne 
the benefyce of Mawteby to a ful prestly man of Norwych callyd Syr 
Thomas Lyndys, whom I suppose ye haue knolech of. Neuerthe-lesse I 
wote wele he hath not ben grettly aquentyd wyth yow. But I and he haue 
ben moch aquentyd to-gedere, and I vnderstond and knowe hys vertews 
leuyng and dysposicion ryght wele, whyche herafftere I wote wele 
scholde please yow ryght wele. And that letter whyche I sente yow, as I 
vnderstod syns, Nycholas Colman the berere ther-of cam not owte of 
Norwych iiij or v dayes aftere that the bylle was delyueryd hym, whefor 
I am jn dowte whythere it is come to yowre handes [[or not]], whyche 
cawsyth me to wryght to yow ageyn jn thys wyse; besechyng yow, if it 
plese yow &thorn;at the seyd Syr Thomas Lyndys schal be of yowre 
promotyng jn &thorn;e wyse above wretyn, &thorn;at then it lyke yow 
&thorn;at I may haue answere by the berere herof, whych schal tary at 
London a day or ij and not passyng. Nomore to yow at thys tyme, but 
Alle-myghty God haue yow in guydyng. Wretyn at Heylesdon the 
Fryday next byfore Sceynt Mychell. By yowre oldere son John Paston 
 

