big brother

stop negen mensen in een huis en zet er een heleboel camera's bij en je hebt
volksvermaak nummer een! programmeringen worden ervoor aangepast en heel
nederland heeft er wel een mening over. of de mensen het programma het nou wel
of niet gezien hebben, ze weten alles over de bewoners en over de nominaties.
de roddelpers had ook weer een nieuw onderwerp, de levens van de bewoners
werden achter hun rug om breed uitgemeten in alle bladen.

natuurlijk ben je volledig gestoord als je in het big brother gaat wonen, maar
misschien geven al die camera's ook wel een enorme kick. als je zo camerageil
bent als bijvoorbeeld sabine, dan is dit programma gemaakt voor jou.

toch is het natuurlijk raar dat tijdens het programma de regels volledig
aangepast worden. er stappen mensen vrijwillig op en er komen nieuwe voor in de
plaats. dan wordt er simpelweg een nieuw blik goudzoekers opengetrokken, ze
krijgen dan wel niet al het prijzengeld, als ze het al tot het eind volhouden,
maar ze mogen wel meedelen. het is sowieso niet slim om er nieuwe mensen in te
zetten, want het nomineren gaat zo wel erg makkelijk. het is niet eens een
kwestie van bepaalde mensen niet mogen, maar het is gewoon wel zo dat ieder
weldenkend mens zou vinden dat nieuwe bewoners geen recht hebben op het
prijzengeld. voor hen is het natuurlijk moeilijk om ertussen te komen, maar dat
is logisch. de mensen die er al zitten zijn op elkaar ingespeeld en dan is het
storend als er twee nieuwe mensen inkomen. je moet opnieuw de verhalen
vertellen en zij die er nieuw inkomen hebben al een volledig beeld van jou. ze
kennen jou weliswaar van televisie, maar ze kennen je toch.

niemand kan echt honderd procent zichzelf zijn in een huis vol met camera's en
dat zal ook best effect hebben op het dagelijks leven na het verblijf in het
huis. tenminste, de eerste tijd, want op een gegeven moment is het over en is
er weer iets anders belangrijk. of er begint een nieuw programma en dan zijn
die bewoners weer belangrijk en begint de hype weer opnieuw. misschien ook wel
niet, want is het programma een tweede keer wel weer leuk? mensen gaan dan
vergelijken met de vorige keer en bewoners van een tweede serie zijn zich
waarschijnlijk veel meer bewust van wat er allemaal te zien is. zij zullen zich
dan waarschijnlijk nog krampachtiger  gedragen voor de camera of juist heel
los, omdat ze weten dat ze dan opvallen. en in de afleveringen is het wel
duidelijk dat er mensen zijn die graag willen opvallen. het typische is alleen
dat deze mensen er nu al wel uitgestemd zijn. is het een kwestie van
herkenning? zoeken de kijkers iemand waarmee ze zich kunnen vergelijken, iemand
waarin ze zichzelf terugvinden? dan hebben ze wel iemand die de dingen doet die
ze zelf zouden willen doen. het is een kwestie van durven, want zijn de vele
tegenstanders niet een klein beetje jaloers? zomaar er tussenuit, even de boel
de boel laten en gewoon jezelf ontdekken. kijken hoe je het doet zonder de
mensen waar je van houdt, zonder de dingen waar je zo van houdt, met mensen die
je helemaal niet kent. het is een natuurlijk een soort zelfkastijding, want je
moet heel veel laten voor het big brother huis. je kiest je medebewoners niet
uit, zoals je met je vrienden wel doet. je wordt met ze in een huis gezet en je
zoekt het vervolgens maar uit. dat zou natuurlijk ook ontzettend fout kunnen
gaan lopen. 

het ging bijna fout met de relatie die ontstond in het big brother huis tussen
bart en sabine. er kwam verdeeldheid en de bewoners gingen sabine d'r
bedoelingen met bart in twijfel trekken. dit was niet geheel onterecht, want ze
doet nog steeds tegen hem alsof ze erg verliefd op hem is, maar zegt tegen
andere mensen dat het niets is en dat ze niet verliefd op hem is.

dat zou ook best eens de reden kunnen zijn waarom zij eruit gestemd is door het
publiek. ze was niet eerlijk en daar wil niemand zich mee identificeren. dat ze
het toch niet zo slecht doet blijkt wel uit het feit dat ze het nu erg druk
heeft met allerlei commercials en andere zaken. haar leven kan best wel eens
ingrijpend veranderen, doordat ze nu ook een baan bij de televisie aangeboden
heeft gekregen. zij is dan ook, naar mijn mening, degene die het het meest deed
omdat er camera's bij waren. ze leek zich er volledig van bewust te zijn dat
mensen haar konden zien en dat ze zich zo leuk mogelijk moest presenteren. ze
leek de hele dag bezig te zijn met de camera en dat kan alleen als je ook hoopt
op een verdere ontdekking.

ze heeft dus haar zin gekregen, maar dat maakt haar voor mij niet sympathieker,
eerder het tegenovergestelde.

het is maar net hoe je zelf met je plotselinge bekende nederlanderschap omgaat,
als jij jezelf blijft, voor zover mogelijk na het verblijf in het big brother
huis, zul je zo weer kunnen integreren in het normale leven. maar wil je graag
in de schijnwerpers staan dan zal die mogelijkheid er ook zeker zijn en dan
staat je hele leven wel volledig op zijn kop.  

