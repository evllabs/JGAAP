michelles boekenhoek
titel:     er zit een krokodil onder mijn bed
auteur: ingrid & dieter chubert

in de boekenhoek van deze week een lichtvoetiger bespreking van een
lichtvoetiger boek dan u normaal van mij gewend bent. de feestdagen staan voor
de deur, de verlanglijsten worden opgemaakt en afgewerkt, en als u nog op zoek
bent naar een leuk kado voor kleinkind, kind, broertje of zusje zou ik de nu
volgende boekbespreking- in de ruimste zin van het woord- beslist tot mij
nemen.  

  wellicht zijn er onder u velen die al bekend zijn met de prachtige
kinderboeken van broer en zus chubert. amen verzinnen zij vertederende
verhalen en de hierbij passende prachtige tekeningen. de tekeningen vallen het
eerst op, en nodigen direct uit tot lezen en voorlezen.  ze zijn lekker groot
en uitgevoerd in frisse, fleurige krijt- en verfkleuren, en zullen de fantasie
van het kind zeker stimuleren. de tekst bij de platen is eenvoudig en stelt
vragen aan de kinderen en zet aan tot knutselen. in  er zit een krokodil onder
mijn bed  bijvoorbeeld, gaat het hoofdpersoontje emmy aan de slag met
eierdozen, verf, schaar en lijm om met haar nieuwe vriendje, een lieve
krokodil, een toch wel een beetje angstaanjagende krokodil te maken.  de
verleiding om zelf hieraan mee te willen doen zal uw jonge lezertje
waarschijnlijk niet kunnen weerstaan, dus haal maar alvast van alles
knutselbaars in huis voor de kerstvakantie.

  het meisje, emmy, moet op een avond alleen thuis blijven terwijl haar ouders
een avondje samen uit gaan. ze moet naar bed, maar wordt een beetje bang en
ziet een krokodil onder haar bed liggen! haar vader komt vlak voordat ze
weggaan nog even kijken om haar in te stoppen en te zeggen dat emmy het zich
verbeeldt...maar zodra het licht uitgaat zit hij daar, bovenop de kast! eerst
is het kleine meisje bang, maar al gauw blijkt deze krokodil een heel lollig
beest, dat met haar gaat swingen en spelen en lekker badderen. nu is ze
natuurlijk allang niet bang meer. jammergenoeg kan hij maar een avondje
blijven. net zoals hij bij 998 andere jongens en meisjes maar een avondje
gezellig mocht komen spelen. in het land waar hij vandaan komt heeft hij
namelijk straf gekregen omdat hij zo graag de dieren en vooral de jonge
diertjes daar bang maakte. nu moet hij 1000 mensenkinderen die bang zijn voor
het slapen gaan geruststel  len, en dan pas mag hij weer naar huis. een echte
straf is het natuurlijk niet, want hij vindt het zelf ook heel gezellig. maar
hij moet dus weer verder, naar het volgende en laatste nieuwe vriendje en stopt
emmy lekker toe, die is nu niet bang meer en gaat lekker slapen.  haar ouders
vinden de volgende dag de eierdozenkrokodil en denken meteen te snappen waarom
hun dochtertje gisterenavond een beetje bang was, maar emmy weet wel beter.

  kinderen leren spelenderwijs dat lang niet alles is wat het lijkt, dat lang
niet alles eng is wat angstaanjagend lijkt. zo zullen ook zij heel wat angsten
overwinnen, ook omdat ze lezen dat ze niet de enige zijn die bang zijn in  t
donker. ook leert het verhaal van de krokodil hen dat je niet anderen onnodig
bang moet maken, die jonger zijn dan jij.  en wat natuurlijk leuk is voor
kinderen is het feit dat zij nu samen met hun nieuwe vriendin  netje emmy een
geheimpje hebben waar die domme grote mensen helemaal niks van snappen.

  ikzelf heb het boek met veel plezier gelezen. voor een volwassene is de
boodschap natuur  lijk niet echt interessant meer maar genieten van de mooie
tekeningen kun je op iedere leef  tijd.  in mijn schoen zou  er zit een
krokodil onder mijn bed  zeker wel passen en ik denk dat vele kinderen het
helemaal met me eens zullen zijn.

