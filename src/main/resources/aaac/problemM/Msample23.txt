wordt europa het wel eens?

nog even en het is zover. de monetaire eenwording van europa komt steeds
dichterbij en met de invoering van de euro is de eenwording een feit. de
afgelopen jaren is er veel om te doen geweest. bijna elke week is 'europa' wel
in het nieuws. maar wordt dit nu echt ons europa, waarin een natie vredig
samengaat? of blijkt dit een illusie van onze politici? nu al is er onenigheid
over gezamenlijke beleidsvoering bijvoorbeeld ten aanzien van drugs. en hoe zit
het met de asielaanvragen? nederland neemt relatief veel meer asielzoekers op
dan de ons omringende landen, dit past niet in een europa waarin alle taken
zorgvuldig worden verdeeld. het lijkt nu nog zo dat alleen het bedrijfsleven is
gebaat bij de veranderingen. of dit inderdaad zo is, zal ik in dit betoog naar
voren laten komen door mijn kritiek te geven op de volgende stelling: 'iedere
europeaan is gebaat bij de eenwording van europa'.


het eerste punt dat ik wil bespreken om deze stelling onderuit te halen is dat
de burger niet of nauwelijks inspraak heeft in het hele gebeuren. het lijkt
erop dat iedereen overal over kan meepraten, via allerlei inspraakorganen en
raden, maar dit is mijns inziens niet de werkelijkheid. brussel beslist en de
burger kijkt toe. met als gevolg dat ieder regeringshoofd aan zijn land moet
uitleggen waarom de hoge heren van het europees parlement net even iets anders
hebben beslist dan de burgers in dat land eigenlijk wilde. het is precies zoals
iemand een paar weken geleden in buitenhof opmerkte: de europese top zit in het
penthouse, wim kok zit daaronder in een riante suite en moet zowel de
bovenburen als de benedenburen tevreden houden, met als benedenburen het gewone
volk. de heren in het penthouse kunnen doen en laten wat ze willen, want de
benedenbuurman heeft zich maar aan te passen aan zijn meerderen. lawaai komt
bovendien altijd van boven... met andere woorden, zelfs kok heeft niet zo veel
in te brengen in europa. hoe zou de burger dat dan moeten doen? het is
onmogelijk dat een burger gebaat kan zijn bij iets waar hij geen inspraak in
heeft!

	ten tweede zal het erg moeilijk worden om europa te regeren met een
beleid. het beleid om drugs te gedogen veroorzaakt nu al de nodige problemen in
de ons omringende landen en ook op vele andere terreinen zullen nog conflicten
ontstaan. waarom moet alles op elkaar worden afgestemd en passen in een
beleid als in het verleden al gebleken is dat een bepaalde politiek in het ene
land wel werkt en in het andere land niet? ieder land is immers verschillend en
kent zijn eigen cultuur. zijn wij nederlanders wel gebaat bij een drugsbeleid
zoals frankrijk dat wil? ze kunnen wel zeggen dat ons gedoogbeleid rammelt,
maar of ze het zelf beter kunnen is nog maar de vraag. europa regeren met een
beleid dat voor alle landen hetzelfde is, zal nooit kunnen. het is veel
verstandiger dat ieder land zijn eigen zaakjes regelt, want een regeringshoofd
kent de situatie in zijn land veel beter dan de mensen in brussel en weet
daarom ook beter hoe te handelen. nu al blijkt dat politiek van bovenaf niet
altijd werkt op lokaal niveau. het is dan toch idioot dat de nederlandse
regering wetsvoorstellen moet indienen bij brussel voor iets dat speelt 'ergens
in ons land'. weet brussel veel! europeanen zijn echt niet gebaat bij een
politiek als deze.

	een ander punt dat ik wil aankaarten is het volgende. in een groot
europa komt de europese politiek en uiteindelijk daarmee ook de politiek,
steeds verder van de burger te staan. deels hangt dit samen met de in het
eerste punt genoemde 'inspraak', maar het zorgt ook nog op een andere manier
voor problemen. hoe is het mogelijk om grote organen en bestuursraden die
steeds verder van ons af staan te controleren? afgelopen jaren kwamen al enkele
fraudezaken aan het licht die europa schade toebrachten en ik ben bang dat het
hier niet bij zal blijven. maar wie ligt er bij het europese parlement voor de
deur om te kijken of alles wel even netjes gaat? en heb je dan eigenlijk wel
een poot om op te staan? ze kunnen precies doen waar ze zin in hebben lijkt het
wel. de burger vervreemdt van de politiek en weet niet meer precies waar het
allemaal over gaat. de controle op de politiek verdwijnt. is europa daar bij
gebaat?

	 
samenvattend kun je dus stellen dat europa op niet alle fronten zo'n geweldig
idee is. en dan heb ik het nog niet eens gehad over de gezamenlijke euro en wat
dat betekent voor de gewone burger en het bedrijfsleven. (zijn we echt
goedkoper uit met de euro?)  de punten die ik hier heb genoemd, nauwelijks
inspraak, de onmogelijkheid van een politiek en de oncontroleerbaarheid van
alles, laten duidelijk zien dat er mijns inziens nog wat rammelt aan europa.
het is bovendien een eng idee dat alles van veraf bestuurd wordt. de afkeer van
de burger jegens politiek zal zo alleen nog maar toenemen, en dat is toch
hopelijk niet iets waar wij op zitten te wachten (dan kent straks het regeren
van onze politici helemaal geen grenzen meer). een europa kent ook zijn
voordelen, maar het is de vraag of deze opwegen tegen de nadelen. de toekomst
zal dit uitwijzen. zoals het er nu naar uit ziet, ben ik denk ik niet gebaat
bij een europa en vele anderen met mij ook niet.

