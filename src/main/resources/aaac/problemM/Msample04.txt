valt aan het einde van deze eeuw de wereld uit elkaar?

nog een kleine twee maanden en we staan aan het begin van een nieuw millennium
dit zal niemand zijn ontgaan. de twintigste eeuw sluiten we af en een nieuwe
eeuw dient zich aan. een eeuw die eerst nog toekomstmuziek en erg ver weg leek,
wordt nu werkelijkheid. zal dit nu die eeuw zijn waarin we allemaal naar de
maan op vakantie gaan en marsmannetjes tegenkomen in de supermarkt? de
ver-van-mijn-bedshow klopt bij iedereen aan de deur en iedereen is nieuwsgierig
naar zijn of haar hoofdprijs... dingen die tot nu toe maar niet wilden lukken,
gaan misschien in de nieuwe eeuw wel gebeuren, want een nieuwe eeuw zit vol
nieuwe verassingen. of deze verrassingen echter ook positief zullen uitpakken,
is nog maar de vraag. nostradamus voorspelde namelijk het einde van de wereld
na dit millennium en ook vele gelovigen delen deze  mening. wij nuchtere
hollanders zien het niet zo somber in: het zou toch niet kunnen dat wij zomaar
allemaal van de wereld afvallen en in het niets verdwijnen? een omgekeerde
oerknal of zoiets? nee, daar doen wij niet aan mee hoor...

	
al maanden lang wordt er volop gediscussieerd over het millenniumprobleem.
zullen alle computers op hol slaan? de meeste bedrijven en organisaties zijn
inmiddels 'millenniumproof', dat wil zeggen dat ze de nodige
voorzorgsmaatregelen hebben getroffen en uitgetest om het einde van deze eeuw
niet in een groot fiasco te laten eindigen. computers die een jaar geleden nog
niet op de hoogte waren van het bestaan jaar 00, zijn nu zo geprogrammeerd dat
de overgang van 99 naar het jaar 2000 probleemloos zal verlopen. desondanks
blijft het een benauwend idee om met de jaarwisseling in een vliegtuig te
zitten of getuige te zijn van een zware bevalling...

	ook zal in het nieuwe jaar blijken hoe groot het rekentalent van de
nederlander is. is het eigenlijk uberhaupt wel mogelijk om een geboorte exact
te plannen? verkerende in de wetenschap dat dit onmogelijk lijkt, kijkt een
aantal nederlanders toch uit naar de komst van hun millenniumbaby. dat
misschien dus wel een kerstkindje wordt. een andere datum dat dit jaar de
aandacht van vele medeburgers trok was de negende van de negende 1999. deze
datum grepen vele stelletjes aan om in het huwelijksbootje te treden.
gemeentehuizen waren al maanden van tevoren volgeboekt en ook zalencentrums
kenden deze drukte. 

de nuchtere hollander is niet ongevoelig voor alle commotie die het einde van
de eeuw met zich meebrengt en lijkt qua nuchterheid van zijn geloof af te
vallen. of niet?

in huiselijke kring zal er wel niet zo veel anders dan anders zijn. op 31
december 1999 staan om 20.00 uur gewoon de oliebollen en appelflappen op tafel,
net zoals bij alle voorgaande jaarwisselingen. de oudejaarsconference van youp
van 't hek mag dan wel niet doorgaan, op tv. zal een eerder opgenomen try-out
hiervan te zien zijn, dus er is voldoende gespreksstof voor later op de avond.
bij de van 't hekjes-haters zal terloops de nieuwe eeuw worden besproken en
misschien wel plannen worden gemaakt voor het nieuwe jaar. want dat jaar zal
gewoon aan ons voorbijgaan zoals alle voorgaande jaren.

ons leven zal zeker niet 180 graden draaien op 1 januari 2000. waarom zou dat
zo moeten zijn? het is toch niet realistisch om te denken dat alles en iedereen
een wending neemt? we gaan gewoon verder zoals altijd. op drie januari gaat
iedereen weer naar het werk, naar school of aan de studie, precies zoals
voorheen. niks einde van de wereld of grote catastrofe! we leven ons leventje
zoals we dat gewend zijn, hoogstens een beetje nieuwsgierig naar verassingen of
nieuwtjes waarmee we lekker zijn gemaakt door allerlei figuren die zogenaamd al
in de volgende eeuw kunnen kijken. want, toegegeven, een beetje mysterie brengt
zo'n nieuwe eeuw natuurlijk wel. maar om daar nu zo'n heisa van te maken? 


	wie denkt nostradamus wel niet dat hij is om ons een beetje gek maken
met enge verhalen? wij nuchtere hollanders houden liever vast aan onze bekende
stramien 'eerst zien, dan geloven'. wij zijn wel een beetje nieuwsgierig
gemaakt door de media, maar daar blijft het dan ook bij. het leven gaat gewoon
verder zoals voorheen, wat ook te zien is aan onze agenda's. die staan nu al
vol met afspraken voor het komende jaar! hebben nostradamus en aanhang
eigenlijk wel plannen gemaakt voor de toekomst? of gaan die met de armen over
elkaar zitten als we het jaar 2000 zijn in gegaan? de toekomst zal uitwijzen
wat er allemaal gaat gebeuren, maar een ding is zeker: voorlopig naderen wij
het einde van de wereld nog niet en absoluut nog niet over twee maanden. die
nostradamus is niet helemaal van deze wereld!

