
eigenlijk had ik het boek al moeten lezen voor mijn leeslijst duits op de
middelbare school, maar pas vorige week is het er, onder het mom van beter laat
dan nooit, echt van gekomen. nou, ik heb er spijt van dat ik het niet eerder
gelezen heb, want het was echt een goed boek. hieronder zal ik een schets van
de inhoud maken.


    in het parijs van de achttiende eeuw wordt in een viskraam op een markt een
jongetje geboren. hij krijgt de naam jean-baptiste grenouille. hij is het
vijfde kind van zijn ongetrouwde, nog jonge moeder. geen van haar eerdere
kinderen heeft de bevalling overleeft en ze zijn allemaal bij het visafval
gedumpt. ditzelfde gebeurt ook met grenouille (grenouille betekent overigens
pad, en aangezien hij zo lelijk is, is dit nog niet eens zo'n gekke naam).
omdat grenouille echter hard schreeuwt, wordt hij door mensen ontdekt. zijn
moeder wordt gearresteerd en later onthoofd. grenouille gaat naar een klooster.
van daar uit wordt hij naar een soort van pleegmoeder gebracht, madame
gaillard. bij haar groeit grenouille op en hij overleeft verschillende ernstige
ziektes. tijdens zijn eerste levensjaren ontwikkelt hij een enorm geurvermogen
en kan al snel heel veel verschillende geuren onderscheiden en herkennen. op
een gegeven moment gaat grenouille bij een leerlooier in dienst. hij werkt daar
onder zeer erbarmelijke toestanden.

    wanneer grenouille dertien is, ontdekt grenouille een geur die hij bezitten
wil. hij ontdekt dan dat die geur van een dertienjarig, roodharig meisje
afkomstig is. hij wurgt haar en verzamelt haar geur. vanaf dat moment neemt
grenouille zich voor de grootste parfumeur ter wereld te worden. hij gaat dan
bij de oude parfumeur baldini in dienst. dankzij grenouille wint baldini in
europa enorm aanzien als parfumeur. grenouille leert ondertussen veel. hij
ontdekt dan dat het destilleren van zijn droomgeur niet gemakkelijk is. van
teleurstelling wordt hij doodziek. pas wanneer baldini grenouille komt
vertellen dat er een middel is waarmee lichaamsgeur gewonnen kan worden, wordt
hij op wonderbaarlijke wijze weer beter. 

   in 1756 laat baldini grenouille uiteindelijk weggaan. grenouille is dan
achttien jaar oud. hij is vrij en wil dan weg van alle mensen. hij gaat naar
het auvergnegebergte en daar leeft hij zeven jaar lang in een grot. dan komt
hij plotseling tot de ontdekking dat hij zelf geen lichaamsgeur heeft. hij
schrikt ervan. door die ontdekking trekt hij toch weer terug de bewoonde wereld
in. 

    grenouille komt in pierrefort. de marquis de la taillade-espinasse, die
wetenschapper is, onderzoekt grenouille. ondanks dat grenouille het er goed
heeft, wil hij toch weer weg. hij mengt nog even de namaak mensengeur, die hem
ontbreekt. zodoende kan hij de mensen voor zich winnen. grenouille krijgt
steeds meer zelfvertrouwen en hij is ervan overtuigd de overheerlijkste
mensengeur samen te stellen. die geur moet hem tot een god maken en moet de
mensen hem doen aanbidden.

    grenouille vertrekt in het geheim naar grasse. hier wil hij de juiste
techniek voor zijn doel leren. hij komt te werken in het parfumatelier van de
weduwnaar arnulfi. hij leert geur te winnen door middel van vetabsorbatie.
grenouille verbetert de methode steeds meer. hij oefent eerst op dieren en
later ook op mensen, die hij vermoord. uiteindelijk wil hij de geur van een
mens die liefde oproept. in grasse vinden achtereenvolgens vierentwintig
geheimzinnige moorden plaats op jonge meisjes. de politie snapt er niets van.
dan houden de moorden ineens op en lijkt de dader in grenoble actief te zijn.
er is nog een persoon in grasse die denkt dat de dader (grenouille dus) nog
steeds in grasse is. hij heeft een jonge, mooie dochter van zestien jaar. hij
vreest voor haar leven. om haar te redden, doet hij alsof hij met zijn dochter
naar grenoble reist, maar laat zijn dochter in werkelijkheid een klooster in
gaan. grenouille ruikt echter waar de vader en zijn dochter zich werkelijk
bevinden. in een herberg vermoordt hij haar dan in haar slaap. hij doet een
speciale doek over haar lichaam en zo vangt hij haar geur. van deze moord zijn
er mensen die grenouille gezien hebben en hem aanwijzen als dader. hij wordt
gearresteerd en bekent de moorden, alleen over zijn motief blijft hij zwijgen.
zijn oordeel luidt: de folterdood. alles wordt voor de terechtstelling
voorbereid. er komen veel toeschouwers. op het moment dat grenouille het
schavot opkomt, heeft hij zich echter besprenkeld met het wonderparfum en
daardoor gebeurt er een wonder. de toeschouwers houden hem niet langer voor de
moordenaar. de mensen voelen de drang van hem te houden. zelfs de vader van het
vermoorde meisje is overtuigd van grenouilles onschuld. hij neemt grenouille in
zijn armen en wil hem als zijn zoon. hierdoor raakt grenouille helemaal in de
war en pas in het bed van het vermoorde meisje komt hij bij. hij is een vrij
man. 's nachts vlucht hij stiekem.  grenouille wil in parijs sterven. hij heeft
weliswaar de macht om liefde af te dwingen van mensen, maar ondanks deze macht
kan hij toch niet ervaren wie hij zelf eigenlijk is. in 1767 komt hij in parijs
aan. in de buurt van een begraafplaats voegt grenouille zich tussen
moordenaars, hoeren en zwervers. daar gooit hij dan de totale inhoud van zijn
machtige parfum over zich heen. de mensen die dan in zijn omgeving zijn, voelen
ineens een enorme liefde voor grenouille en storten zich op hem en eten hem
zelfs op. grenouille, die zelf nooit heeft liefgehad, wordt uit liefde
opgegeten.  

    wat een verhaal. een zeer aan te raden verhaal in ieder geval. patrick
suskind beschikt echt over een geweldig verteltalent, wat in 'het parfum' zeker
naar voren is gekomen.  

