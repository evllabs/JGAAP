

big brother is watching you



ik neem het wel even op, want vanavond ben ik niet thuis en kan ik dus niet om
zeven uur voor de tv zitten als 'big brother' begint.  

    zo erg is het met mij gelukkig nog net niet. als ik thuis ben en tijd heb,
kijk ik, als ik er niet ben, of geen tijd heb, is het ook niet erg. .het is,
zoals de meeste mensen zeggen, vooral intrigerend om te zien hoe de mensen zich
in het 'big brother huis' blijven gedragen. in feite is het niet veel anders
dan een normale gezinssituatie (wel een groot en hokvast gezin). zou je daar
met een videocamera naar binnen lopen, zou je soortgelijke taferelen kunnen
gadeslaan.  hoe reageren de verschillende bewoners op elkaar? hoe snel ontstaat
er irritatie, ruzie of juist  vriendschap? voor psychologen een lust voor het
oog en een lekkernij waarbij ze hun vingers aflikken. 

    'big brother' rules in the land of the free. je moet wel gek zijn om je
honderd dagen lang op te laten sluiten met een stel wild vreemde mensen en
zonder enige vorm van privacy. doen deze gekken het dan alleen voor het geld?
want de langst overgeblevene krijgt immers een leuk zakcentje cadeau van de
programmamakers bij veronica.  of is het toch het onbekende dat ze zoeken, de
uitdaging?  is al het geld en de publiciteit die ze zich op de hals halen dan
alleen maar bijzaak? 

    ervan uitgaand dat het geld en de publiciteit alleen maar bijzaken zijn,
kunnen we wel zeggen dat de bewoners van het huis een knappe prestatie aan het
leveren zijn. als mensen kunnen we nu eenmaal niet zonder andere mensen leven,
maar allemaal hebben we ook behoefte aan onze privacy en het zo nu en dan
alleen en onszelf zijn. overleven in een huis als dat van 'big brother' is
alleen mogelijk als je je zo neutraal mogelijk opstelt, je je niet te druk
maakt, je jezelf niet te veel onnodig blootgeeft en je je niet te veel aan een
van je medebewoners ophangt. zo zie ik willem, voor trouwe "big brother'
kijkers een goede bekende, nog wel eens slagen voor het experiment. hij houdt
zich rustig, blijft zichzelf en lijkt alles een beetje op zich af te laten
komen. natuurlijk kan zijn houding ook schijn zijn, maar misschien heeft het
wel invloed op het kiesgdrag van de kijkers en van zijn medebewoners. willem is
iemand van wie niet veel last te verwachten valt, dus waarom zou je hem
wegstemmen? 

    toen ik voor het eerst over de plannen van veronica hoorde voor een
dergelijk programa als 'big brother', verklaarde ik de bedenkers ervan
werkelijk voor gek. de mensen die eraan mee gingen doen, echter nog voor veel
gekker. echter, na de eerste paar afleveringen gezien te hebben,  (een mens is
toch nieuwsgierig) ging ik het al anders zien. niet dat ik nu ineens zelf graag
in dat huis had gezeten, daar ben ik veel te graag af en toe op me zelf voor,
maar misschien wel door de nieuwsgierigheid die het bij me opwekte over de
verhoudingen tussen de verschillende bewoners en over het verloop daarvan. 

    zouden de bewoners van het huis nu de rest van hun leven last blijven
houden van het 'big brother is watching you' syndroom? zoals mensen die na een
oorlog hun vrijheid weer terug krijgen, het moeilijk hebben met die vrijheid,
zo kunnen de bewoners van het 'big brother' huis dat ook hebben. het zal bij
thuiskomst wel weer even wennen zijn. het is geen kwestie meer van kijken en
bekeken worden. hun nieuw verworven vrijheid moet opnieuw eigen gemaakt worden.   

    welke schade, psychisch dan vooral, de bewoners van het huis dan ook op
mogen lopen,  veronica heeft er een goudmijntje mee ontdekt, helaas voor de
bedenkers wel een uitputtelijk goudmijntje, vrees ik. een programma als 'big
brother' is een keer leuk en uniek, maar bij een tweede ronde met nieuwe
bewoners zal het lang niet zo'n aftrek vinden als de eerste keer. toch zal
veronica de gevolgen nog wel lang blijven voelen, want het programma ligt
bijzonder goed in de markt bij een hoop televisiezenders van verschillende
andere landen.

    hoe populair het ook allemaal blijkt te zijn, er zijn grenzen voor wat
toelaatbaar is. programmamakers zullen wel altijd op zoek blijven naar nieuwe,
spectaculaire televisieformules, maar ik blijf van mening dat je  vrijheid moet
vieren en je haar eigenlijk niet op zou moeten bergen in welk 'big brother
huis' dan ook.

