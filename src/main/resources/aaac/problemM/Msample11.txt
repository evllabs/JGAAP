

 gelukkig millennium


'nostradamus en de ondergang van de wereld', ik hoop dat 'ie een geintje
maakte. "wat doe jij trouwens met de jaarwisseling dit jaar?" "ik denk dat ik
maar thuis blijf, je weet nooit wat er allemaal gebeurt. misschien kom je op
een januari thuis en staat je huis er niet meer. weggevaagd van de aardbodem,
krijgt nostradamus toch een beetje gelijk."

    ik weet nog goed dat een aantal jaren geleden het jaar tweeduizend heel
mysterieus in de oren  klonk. het was de toekomst, en een verre toekomst nog.
men had er allemaal vreemde, overdreven beelden bij. iedereen zou in rubberen
pakjes rondlopen en vloeibaar eten eten. nu het ineens zo dichtbij gekomen is,
heeft het weliswaar een deel van zijn mysterieuziteit verloren, het blijft een
gissing naar wat komen zal. 

    dat sommige verouderde apparatuur, zoals computers en video's, problemen
kunnen veroorzaken met de te veranderen datum, is wel te begrijpen. maar een
echt onoverkomelijk probleem is dat nu ook wel weer niet. zo zwart als sommige
mensen de millenniumwisseling zien, wil ik het echt niet zien. 

    de jehova's aan de deur beweren het al jaren. nostradamus verpelde het dus
al. wat houden wij ons als nuchtere nederlanders dan rustig, zeg. voor ons
lijkt er weinig te veranderen op een januari tweeduizend. de vogels zullen nog
hetzelfde fluiten, de bloemen nog hetzelfde bloeien en de wereld nog hetzelfde
draaien. het zal wel even wennen worden met het invullen van officiele
formulieren. ineens moeten we dan '00 schrijven in plaats van '99, maar ja, dat
was toch eigenlijk elke jaar een kwestie van wennen. of we nu van 1998 naar
1999 gaan of van 1999 naar 2000, wat is het verschil? 

    moeten we nu ineens spectaculaire plannen hebben voor de jaarwisseling die
tevens millenniumwisseling is? de meeste mensen hebben tot nu toe nog niet echt
spectaculaire plannen gemaakt. nergens voor nodig vinden ze, net als ik.
waarschijnlijk wordt het voor velen een ouderwets gezellige oudejaarsavond met
familie of vrienden in huiselijke kring met alle daarbij behorende gebruiken en
gewoonten. het kan natuurlijk zijn dat men onbewust de mogelijkheid heeft
ingecalculeerd dat de wereld toch vergaat en dat men op dat moment dan toch het
liefste in het bijzijn is van die mensen, die hem van alle mensen het dichtst
bij staan. is er dan toch nog wat over van het mysterie rondom het jaar
tweeduizend? waarschijnlijk wel en dat zal blijven bestaan tot de klok twaalf
maal geslagen heeft, ten teken dat het nieuwe millennium zijn intrede heeft
gedaan. tot die tijd blijven we in het ongewisse tasten. niemand is in staat
een rotsvaste voorspelling te doen. net zoals we geen zekerheid hebben over de
dag van morgen, hebben we ook geen zekerheid over wat er het nieuwe millennium
gaat gebeuren. gelukkig ook maar, want of de wereld nu wel of niet vergaat, je
kunt beter maar niet van te voren weten wat er gebeurt. 

    dat de wereld eens vergaat, daar kan ik me nog eens wat bij voorstellen. we
maken er met z'n allen immers een zootje van. hoelang houdt een mens het uit
verwaarloost te worden? een mensenleven. ja, maar wel een mensenleven dat
zonder verwaarlozing langer had geduurd. hoelang houdt de wereld het dan uit?
eens moet  het geduld van deze wereld toch op zijn? maar dat dat geduld nu net
op de eerste januari van het nieuwe millennium op moet zijn, lijkt me sterk.
het lijkt me in ieder geval zonde; ik moet nog zoveel doen en vooral die dingen
heb ik toch echt wel een aantal jaren van het nieuwe millennium nodig, het lukt
me niet meer in de paar maanden oud millennium dat ons rest.  

    en ach, eerlijk gezegd ben ik dat gezeur over het millennium en al de
gevolgen van dien een beetje zat. hoe dichterbij het komt, hoe
vanzelfsprekender het allemaal wordt. er is geen lol meer aan. we eten wat
oliebollen, zetten wat lekkere hapjes op tafel en dat was het dan. ineens is
het twaalf uur en staan we met beide voeten in een nieuw millennium. hoe het
voelt? ik voel niets. jij wel? is de aarde al vergaan? nee hoor, ik zie nog een
hoop mensen op straat en ze lachen gewoon. nou, gelukkig millennium dan maar.
de beste wensen hoor. 

