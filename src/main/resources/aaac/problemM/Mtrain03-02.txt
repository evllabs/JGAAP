amerikaanse rooktaferelen

stel: je bent al bijna je hele leven verslaafd aan sigaretten en krijgt op een
dag te horen dat je longkanker hebt. wat doe je dan? de eerste mogelijkheid is
om jezelf voor de kop te slaan waarom je altijd zo eigenwijs bent geweest dat
je alle goede adviezen om te stoppen in de wind hebt geslagen. je familie en
vrienden hadden niet alleen last van jouw rook, nee ze hadden ook nog eens het
beste met je voor!! een tweede mogelijkheid bestaat eruit de schuld bij anderen
te leggen. wist jij veel dat je van die paar sigaretten zo vreselijk ziek kon
worden! ja, toen je al lang verslaafd was waren daar opeens allerlei
voorlichtingscampagnes over de gevaren van het roken. maar toen was je niet
meer te stoppen... degenen die jou die verslaving hebben opgelegd, d¡e zouden
gestraft moeten worden! 

in amerika wint deze mogelijkheid de laatste jaren flink aan populariteit.
steeds vaker worden sigarettenfabrikanten aangeklaagd door mensen die
ongeneeslijk ziek zijn geworden van het roken. mensen die al tientallen jaren
verslaafd zijn, denken nu hun recht te halen door het indienen van een
schadeclaim. er wordt zelfs beweerd dat sigarettenfabrikanten stoffen aan hun
producten toevoegen die het roken verslavend maken. 

	wij nuchtere nederlanders schijnen nu te denken 'wat die amerikanen
kunnen, kunnen wij ook' en proberen op slinkse wijze geld los te kloppen bij de
sigarettenfabrikanten. is dit rechtvaardig? kan men zelf meer niet uitmaken wat
goed of slecht is? in dit betoog zal ik mijn mening uiteenzetten aan de hand
van de volgende stelling: 'voor de gevolgen van roken ben je zelf
verantwoordelijk'.


ten eerste is het een belachelijk idee dat je de schuld voor zoiets stoms bij
een ander legt. ook al werd je pas op de hoogte gesteld van de risico's toen je
verslaafd was, het is nooit te laat om te stoppen. er zijn steeds meer
mogelijkheden (denk aan cursussen en dergelijke) die hulp kunnen bieden bij het
stoppen met roken. stichting stivoro (stichting voor volksgezondheid en roken)
adverteert zelfs met een zogenaamd advies op maat. vakkundige mensen stellen
dan zorgvuldig een afkickprogramma op dat helemaal past bij jouw situatie. vaak
is het ook mogelijk om met een grote groep rokers tegelijk te stoppen. rond de
jaarwisseling worden er verschillende weddenschappen aangegaan omtrent het
stoppen met roken en bovendien besteden radio en tv. er voldoende aandacht aan.
kortom, er zijn tal van mogelijkheden om van het roken af te komen voordat het
te laat is. iemand anders verantwoordelijk stellen voor jouw longkanker,
getuigt ervan dat je altijd hebt geleefd met oogkleppen waardoor je al deze
mogelijkheden niet zag.

	niet de sigarettenfabrikant is fout, maar jijzelf bent de schuldige.
j¡j bent degene die telkens opnieuw weer de beslissing neemt om er eentje op te
steken, geen sigarettenfabrikant die dan zegt 'neem er nog een'. bovendien zit
die man of vrouw helemaal niet te wachten op jouw gerook, want er zijn toch nog
genoeg anderen die zich kapot roken en waaraan ze dus bergen verdienen. de
beslissing om te roken ligt enkel en alleen bij jezelf. een beetje
doorzettingsvermogen is toch niet teveel gevraagd als het om je eigen leven
gaat? 'het kost me te veel moeite om te stoppen' is een slechte smoes. 	

waar gaat het heen met onze maatschappij als je voor al je fouten de schuld bij
een ander legt? nu worden er sigarettenfabrikanten aangeklaagd, maar voor
hetzelfde geld zijn het volgend jaar de chipsmakers die ons zwaarlijvigheid
bezorgen (met een verhoogd risico op hart- en vaatziekten), de tompoucebakkers
van de hema of de meisjes van verkade. alles wat ongezond is en wat
bijvoorbeeld kanker tot gevolg kan hebben als je er teveel van neemt, kan dan
op gelijke voet worden gesteld met die nicotinestaafjes. het einde is zoek. het
begint met iets 'gevaarlijks' als roken, maar straks kan zo op alle slakken wel
zout worden gelegd.


het moge duidelijk zijn dat de roker zelf verantwoordelijk moet worden gesteld
voor de gevolgen van het roken. ten eerste zijn er tal van mogelijkheden die
professionele hulp en begeleiding biedt bij een stoppoging. een verslaving
betekent niet langer dat je niet meer kunt stoppen met roken. dit is al zeker
tien jaar zo, dus ingaande het afgelopen decennium zou er in ieder geval al
geen sigarettenfabrikant aangeklaagd mogen worden. ten tweede is de
sigarettenfabrikant er niet bij als iemand een peuk opsteekt. het is en blijft
je eigen beslissing, verslaafd of niet. en bovendien: waar moet het in de
toekomst naar toe als we zo beginnen? volwassen mensen moeten volwassen keuzes
kunnen maken. het is te kinderachtig om met een vingertje iedereen in de gaten
te moeten houden. men moet zelf zo verstandig kunnen zijn om te bepalen wat
goed of slecht is. als dat niet meer kan, vrees ik het ergste...

