de moordenaar van meneer van der meer

het is vrijdagochtend, twintig voor elf. de collegezaal 4.00.02 van de thomas
van aquinostraat van de katholieke universiteit van nijmegen druppelt langzaam
vol. het is nog vroeg dus veel gepraat wordt er nog niet. er zal een college
geschiedenis van het midden oosten gegeven worden. als het kwart voor elf is,
is de docent meneer van der meer er nog niet. de eerst zo rustige studenten
worden rumoeriger. meneer van der meer is altijd stipt op tijd. hij is bij
alles stipt, trouwens. hij laat de colleges niet lang doorgaan, hij kijkt de
tentamens vlot na en ook afspraken komt hij zo goed als altijd na. als er om
vijf voor elf nog niemand is, besluiten een aantal studenten naar huis te gaan.
op dat moment komt er toch iemand aan, maar het is niet meneer van der meer.
het is meneer grotens, woordvoerder van de politie. hij vertelt dat er iets
naars is gebeurd. vanochtend om zeven uur waren de schoonmaaksters al bezig met
het schoonmaken van het erasmusgebouw. de dag ervoor waren ze daar al mee bezig
geweest, maar ze waren nog niet klaar. daarom waren ze al zo vroeg aanwezig.
een van de vrouwen was bezig met de toiletten van de zesde verdieping. toen ze
bij het laatste toilet was ontdekte zij een lijk. dit lijk was van meneer van
der meer. op dit moment wordt ze ondervraagd. opeens is het weer stil in de
klas. iedereen kijkt elkaar aan, maar niemand weet iets. wel wordt een van de
studentes ineens erg zenuwachtig. alles lijkt toch normaal?

neem nu anita. ze is derdejaars studente geschiedenis. ze is geboren in
drienderloo, een dorpje bij enschede. ze had daar een onbezorgde jeugd. ze ging
naar de lagere school in drienderloo en naar het voortgezet onderwijs in
enschede. toen ze geslaagd was voor het vwo besloot ze in nijmegen te gaan
studeren, geschiedenis. ze vond al snel een kamer en richtte die samen met haar
ouders leuk in. ook maakte ze vlot vrienden met wie ze bijna elke
donderdagavond op stap ging. af en toe had ze een vriendje, maar het
vrijgezellenbestaan beviel haar wel.

ook jan van der meer had een normaal leven. hij groeide op in groesbeek en
studeerde geschiedenis in nijmegen. tijdens zijn studie ontmoette hij anneke en
nadat ze beiden afgestudeerd waren, trouwden ze. eerst woonden ze in groningen
waar jan van der meer een baan had aan de universiteit. anneke van de meer
doceerde aan een school voor middelbaar onderwijs in groningen. jan van der
meer wilde hoger op, schreef een proefschrift en er kwam doctor voor zijn naam
te staan. hierop kreeg hij een baan aangeboden in nijmegen als hoogleraar
geschiedenis van het midden oosten. meneer en mevrouw van der meer kregen een
zoon en een dochter. zoon kees studeert spaans aan de universiteit van nijmegen
en dochter annemarie is bezig met haar laatste jaar op het stedelijk gymnasium.


op een dag krijgt zowel het leven van anita als dat van jan van der meer een
andere wending. anita heeft een tentamen gedaan bij meneer van der meer. ze is
het echter niet eens met de beoordeling. na het college dat hij geeft op
donderdagavond ontvangt hij anita in zijn kamer in het erasmusgebouw. al snel
is het probleem opgelost en van der meer vraagt of anita nog even met hem
meegaat om wat te drinken in de stad. om een uur of tien brengt hij haar thuis.
anita vraagt of hij haar naar binnen breng, omdat er tegenwoordig zoveel rare
dingen gebeuren. dat doet hij. als ze binnen zijn, zitten ze nog even op de
bank naar het late nieuws te kijken en van het een komt het andere. voor ze het
weten liggen ze samen op de bank. het is al half een als jan van der meer thuis
komt.

van af dan moet hij voorzichtig doen. hij vertelt zijn vrouw dat hij twee of
drie keer in de week 's avonds een bespreking heeft met collega's over een reis
naar jordanie. ze vindt het jammer dat hij de komende weken minder thuis zal
zijn, maar ze heeft zelf ook genoeg te doen. als mevrouw van der meer na een
aantal weken een van de collega's van haar man tegenkomt in de stad, blijkt
zijn verhaal helemaal niet waar te zijn. die avond spreekt ze haar man hierover
aan. hij vertelt haar dat hij bezig is met een verrassing voor haar vijftigste
verjaardag, maar anneke van der meer vertrouwt het toch niet en denkt er het
hare van. jan van der meer merkt dit en voelt dat hij in het nauw zit. bij de
volgende afspraak met anita vertelt hij haar dat hij stopt met hun relatie. de
anders zo kalme en nuchtere anita is woedend. ze laat dit echter niet blijken
en gaat verdrietig naar huis. de dagen daarop gaat ze elke dag naar van der
meer om hem over te halen bij haar terug te komen, maar het haalt niets uit.
hij heeft besloten bij zijn vrouw te blijven. dan knapt er iets in het hoofd
van anita. nadat meneer van der meer zijn college van donderdagavond gegeven
heeft wacht zij hem op. hij denkt dat ze hem weer wil overhalen om bij haar
terug te komen, dus hij zegt haar dat ze weg moet gaan. zij vertelt hem echter
dat ze voor de laatste keer met hem wil praten om er voorgoed een punt achter
te zetten. dat vindt hij goed en ze gaan naar zijn kamer. na een verhit gesprek
rent anita huilend naar de w.c. jan van der meer gaat haar achterna. hij wil
niet dat ze rare dingen gaat doen. als hij de w.c. binnenkomt blijkt echter dat
anita wel rare dingen gaat doen. heeft een van een mes van een huisgenootje
meegenomen die voeding en dietiek studeert en steekt meneer van der meer neer.
op het moment dat ze de w.c. uitloopt ziet ze een schoonmaakster langslopen. de
vrouw groet haar vriendelijk. anita gaat naar huis.

het is half twaalf en de studenten zitten nog steeds in zaal 4.00.02. de
politie woordvoerder is weggegaan met de belofte terug te komen als hij meer
weet. de studenten wachten af. dan komt hij inderdaad terug. hij vertelt dat er
iemand de politie een verdachte heeft gevonden. anita zet zich schrap. ze is er
van overtuigd dat de schoonmaakster haar heeft herkend. maar meneer grotens
vertelt dat mevrouw van der meer is aangehouden. ze heeft bekend de moord te
hebben gepleegd. als reden geeft ze op dat ze wist dat haar man een relatie had
en dat ze dit niet langer kon accepteren.....

