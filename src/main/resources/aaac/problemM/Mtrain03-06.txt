het verhaal van de ongelukkige ridder

we schrijven het jaar 1025. aan het hoofd van het numische rijk staat koning
arthur, wie ik zeer binnenkort zal opvolgen. een voorwaarde die mijn vader
arthur aan mijn koningschap stelt, is dat ik voor mijn troonbestijging een
juiste vrouw aan mijn zijde weet te vinden. hij is op dit punt een zeer
kritische man, wat maakt dat het erg moeilijk is om aan zijn wensen te voldoen.
ik zal u verhalen welke problemen ik ondervind bij het vinden van de juiste
geliefde..


	zo'n drie maanden geleden ontmoette ik op een bruiloftsfeest van mijn
neef alexander een bijzonder mooie vrouw. al spoedig raakte ik met haar in
gesprek, waardoor ik bemerkte dat zij niet een van de domste is. omdat zij
alleen op de bruiloft was, ze is een vriend van de familie die van verre moest
komen en verder geen kennissen heeft in deze buurt, stelde ze mijn gezelschap
erg op prijs. de hele dag brachten we samen door en ook tijdens het diner
verveelden we elkaar niet. ik had het idee dat zij mijn aanwezigheid allerminst
vervelend vond. bovendien gaf het mij een goed gevoel om in haar buurt te
verkeren. aan het einde van de avond namen we afscheid van elkaar en wenste ik
haar een goede reis naar huis. 


	navraag bij mijn neef leerde mij dat ze de dochter is van jonkheer
pruysen die woont in het egelsen, hier zo'n duizend mijl vandaan. deze vader
van lisa, de aantrekkelijke jonkvrouw, is een machtig en welvarend man maar
houdt er vreemde praktijken op na. zo vernam ik van een kennis dat jonkheer
pruysen zijn mensen niet altijd even goed behandelt en een zeer gevaarlijke man
kan zijn wanneer hij op jacht is. zijn koppigheid maakt hem een moeilijk mens,
maar ook langdurige depressies spelen deze man parten. tijdens zo'n depressie
moet iedereen in zijn naaste omgeving het ontgelden. lisa is hierdoor een erg
gekwetst en hulpeloos meisje geworden, dat nog steeds zwaar gebukt gaat onder
de buien van haar vader. op steun van haar moeder kan ze niet rekenen. zij is
tijdens de jacht om het leven gekomen door toedoen van de depressieve jonkheer,
toen lisa nog een klein meisje was van slechts 7 jaar oud. zo ziet u van wat
voor een verscheurde familie ik spreek! het is natuurlijk hierdoor te verklaren
dat lisa op de bewuste bruiloft mijn aanwezigheid zo op prijs stelde. mijn neef
vertelde mij dat zij zoveel aandacht niet is gewend, omdat ze een erg
ongelukkige jeugd heeft gehad. degenen die wel goed voor haar zijn, betekenen
al snel veel voor haar. hoe had ik kunnen vermoeden welke drama's er achter
zo'n mooi gezichtje schuilen? hiervan heb ik toch niets gemerkt op het
bruiloftsfeest! 

	 het probleem is nu dat ik graag nog eens met deze mooie vrouw in
contact zou komen, maar mijn vader dat onder geen beding toestaat. laat staan
dat hij het een geschikte vrouw voor mijn huwelijk vindt! onze familie is
veertig jaar geleden in conflict geweest met de familie pruysen. de gemoederen
liepen zo hoog op, dat aan onze kant verscheidene doden en gewonden zijn
gevallen. (dit werd natuurlijk mede veroorzaakt door een kwade depressie van de
jonkheer.) om deze reden wil mijn vader absoluut niets meer met deze familie te
maken hebben. dit conflict ging overigens om grondbezit. het is toch
ongelofelijk dat mensen elkaar doden om zoiets als een lapje grond! en dit
conflict dat maar liefst veerig jaar geleden speelde, staat nu ineens een
prachtige liefde in de weg! kunnen we het verleden niet achter ons laten en als
vredige burgers samen verder gaan? een geheime ontmoeting lijkt haast
onmogelijk, want de afstand om bij haar te komen is zo groot, dat ik een paar
dagen van huis ben. een afwezigheid van zo'n lange tijd kan ik niet uitleggen
aan mijn vader. bovendien heeft hij al enkele vermoedens en zal hij mij bij het
minste of geringste laten volgen door een van zijn mensen. hij zal alles doen
om een ontmoeting in de weg te staan.

	mijn neef vertelde mij trouwens een bijzondere wetenswaardigheid. hij
schijnt een gesprek opgevangen te hebben tussen mijn vader en zijn moeder. dat
gesprek ging over mij en mijn toekomstige vrouw. mijn tante zou iemand weten
die uitstekend geschikt is voor mij, te weten lidwina van eufelen. nu weet ik
niet of u haar kent, maar naar mijn mening is zij toch zeker niet iemand met
wie ik graag gezien wil worden. ze is een lelijke vrouw die er nogal een eigen
mening op na houdt. alles moet gebeuren zoals zij dat wenst en in dit opzicht
is zij net zo verwend als haar moeder. ik moet er niet aan denken dat ik met
haar mijn dagen zou moeten doorbrengen! een enkel uur zou al vreselijk zijn!
van enige liefde kan al helemaal geen sprake zijn, aangezien ik haar een
verschrikkelijke vrouw vind. begrijpt u me niet verkeerd, ik wens haar niet de
dood in, maar sommige personen kan ik nu eenmaal moeilijk in mijn naaste
omgeving verdragen. en zij is daar een van. ik vind dat mijn vader en mijn
tante nog maar eens goed een keer met elkaar moeten praten, want dit staat mij
helemaal niet aan. wat denken ze trouwens wel, een vrouw voor mij uit te
zoeken! word ik zo onverstandig gevonden dat zij het nodig achten om voor mij
te bemiddelen? durven ze het niet aan mijzelf over te laten? ik vind dit een
vreemde situatie.

	graag vraag ik u om een advies. ik ben ten einde raad. begin
alstublieft niet met lisa te moeten vergeten... dit is echt niet mogelijk! ik
hou zo zielsveel van deze vrouw en heb zo met haar te doen. ik voel me
verplicht de zorg voor haar op te nemen, want er is niemand anders die naar
haar omkijkt. zij is al die verwaarlozing niet waard! het is niet denkbaar dat
ik toekijk terwijl zij wegkwijnt bij haar vader. dat kan ik niet toelaten, ¡k
ben degene die dat moet stoppen! nu wil ik graag van u weten hoe ik dat het
beste kan aanpakken. hoe kan ik bijvoorbeeld mijn vader tot inkeer brengen? en
wat moet ik nu met die lidwina van eufelen? volgende week vindt er een
ontmoeting plaats tussen ons en ik wil haar dan niet botweg de waarheid
vertellen, dat vind ik ongemanierd. hoe kan ik het beste handelen in zo'n
situatie? ik hoop dat u mij veel wijsheid geeft, waardoor ik deze moeilijke
periode in mijn leven te boven kom.

