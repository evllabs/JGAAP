robin en god

	'robin en god' is een kinderboek dat geschreven is door sjoerd kuijper.
het is een ontroerend verhaal over een klein jongetje, robin, dat met grote
vragen zit. laat ik beginnen met het kort samenvatten van het verhaal.  het
verhaal begint met een opdracht. er staat: 'ter herinnering aan johannes
kuijper, mijn opa.' de opa van sjoerd kuijper zal dus de inspiratiebron zijn
geweest voor het schrijven van dit boek. je zou zelfs kunnen denken dat robin
voor een deel overeen zal komen met de kleine sjoerd, maar dit terzijde.

	het gezin waar robin in opgroeit bestaat uit vier mensen. er is een
vader, een moeder, babyzusje suze en robin zelf. in het boek komen echter nog
twee mensen voor. dat zijn opa en oma. opa en oma zijn op bezoek, omdat het
bijna kerst is. zij komen met robin en suze en hun vader en moeder kerst
vieren. robin kijkt erg tegen opa op. opa was vroeger zeeman en heeft zelfs een
tatoeage. robin kan niet vaak genoeg horen hoe die tatoeage daar gekomen is.
het kerstfeest dat gevierd gaat worden is de basis van het probleem dat het
hele boek lang speelt. bestaat god nu wel of niet? opa zegt dat hij wel
bestaat, maar papa vindt van niet. dit geeft wrijving tussen vader en zoon.
robin weet het niet zeker, maar hij denkt dat opa gelijk heeft. hij denkt dat
god op die grote ster woont, die hij altijd ziet als hij 's nachts uit het raam
kijkt. de rest geeft niet hun mening. opa leert robin bidden en gaat met hem
naar de kerstdienst. hier is papa het niet mee eens, maar opa zegt dat robin
het zelf wilde en dat is ook zo. het gaat sneeuwen. robin en papa maken een
grote sneeuwpop. de sneeuwpop lijkt wel een beetje op opa. op het schoolplein
gaan ze, samen met de juffrouw, in de sneeuw zwemmen. op school wordt het
kerstfeest ook gevierd. een van de klasgenootjes van robin vertelt het
kerstverhaal. robin vindt het een mooi verhaal. iedereen mag iets doen tijdens
het kerstfeest op school. dan hebben ze kerstvakantie. dan wordt het kerstfeest
ook thuis gevierd, met een groot kerstdiner dat mama en oma hebben gemaakt.
iedereen is mooi aangekleed. zelfs kleine suze. na het eten doen ze spelletjes.
iedereen mag iets verzinnen. robin bedenkt dat ze met z'n allen het
kerstverhaal na gaan spelen. ze hebben veel plezier en zelfs papa doet mee. hij
is de herbergier. het slot van het verhaal vindt ik erg mooi. opa brengt robin
naar bed. ze kijken nog even uit het raam. robin ziet de grote ster weer en opa
misschien ook wel. opa vertelt dat papa vroeger altijd tegen hem zei, dat god
vast op die grote ster zou wonen.

	het verhaal sprak me erg aan, maar waar(m vond ik het nu zo'n mooi
boek? ten eerste vond ik het erg ontroerend. sjoerd kuijper zet een levensecht
jongetje neer van een jaar of vier. de eenvoudige taal helpt hier aan meer. het
feit dat er in spreektaal geschreven is, zit hem niet in de vele dialogen. de
taal staat er alsof je het zelf zo gezegd zou hebben. het echte aan robin komt
door de manier waarop hij door sjoerd kuijper gepresenteerd wordt. robin is
onbevooroordeeld. hij kijkt nog met open ogen de wereld in. ik heb het gevoel
dat opa dat ook nog kan. robin zit niet vast aan meningen van de een of de
ander. hij staat bijvoorbeeld nog open voor de vraag of god wel of niet
bestaat. bij papa is dat niet zo. hij vindt dat god niet bestaat. hij vindt
alles wat met god te maken heeft belachelijk. daar komen de ruzies tussen papa
en opa ook vandaan. toch blijkt uit het slot van het boek dat dit niet altijd
zo is geweest. sjoerd kuijper heeft zich erg goed in het hoofd van een klein
jongetje kunnen verplaatsen. 

	ten tweede vind ik het goed dat het boek je aan het denken zet. hoe
denk je zelf eigenlijk over god? deze vraag is echter zeer beperkt. je kunt het
ook ruimer bekijken. hoe kijk jij nu eigenlijk tegen de wereld aan? sta je nog
open voor nieuwe opvattingen en ideeen of heb je een keer je mening bepaald en
blijf je daarbij? er zijn nog zoveel mensen in de wereld die overtuigingen
hebben die misschien ook heel interessant zijn. denk daar eens over na.

	tenslotte vindt ik het fijn dat het boek lekker makkelijk wegleest.
zoals ik al zei heeft sjoerd kuijper spreektaal gebruikt bij het schrijven van
het boek. je hoeft geen moeite te doen om ingewikkelde zinsconstructies te
ontcijferen. dit is ook niet wenselijk bij een kinderboek. het verhaal bestaat
uit korte hoofdstukken, waarin telkens iets een ander onderwerp behandeld
wordt. dit is bijvoorbeeld het verhaal van opa over de tijd dat hij zeeman was,
het kerstfeest op school of het kerstverhaal dat mam, papa, robin, suze, opa en
oma naspelen.

	zoals ik al zei, vindt ik 'robin en god' een ontroerend boek. je maakt
kennis met een kleine lieve jongen die je aan het denken zet over de
levensvragen. hij doet dat op een heel eenvoudige manier. gewoon door vragen te
stellen. het is vooral toepasselijk in de aankomende kerstperiode, waarin toch
vaak meer nagedacht wordt over de belangrijke dingen in het leven. daarbij is
het boek ook nog eens makkelijk te lezen. hou hierbij wel rekening mee dat het
een kinderboek is. volwassenen kunnen echter ook veel van het boek leren.



