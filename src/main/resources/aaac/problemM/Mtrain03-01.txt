terechte commotie om big brother?

'big brother' is het veelbesproken en veelbekeken programma van veronica
waarbij een groep mensen 100 dagen moet doorbrengen in een huis waarin ze zijn
verstookt van elk contact van de buitenwereld. dit houdt in dat er geen radio,
tv. of krant in huis is, laat staan een telefoon. contact met familie of
vrienden is niet mogelijk. elke week wordt er aan de hand van al dan niet
geslaagde opdrachten (die bewoners moeten uitvoeren) een weekbudget
vastgesteld. verder moeten ze 'in hun eigen onderhoud voorzien' als het gaat om
broodbakken en het onderhouden van een moestuin. 

	al voordat het programma op tv. kwam, is er veel commentaar gekomen op
de opzet van het programma. het zou niet aanvaardbaar zijn om het leven van
mensen 24 uur per dag te volgen met camera's, zodat heel nederland kan
meegenieten van dit alles. is dit terecht? worden hier grenzen overschreden? ik
denk dat het allemaal wel meevalt. bovendien zijn de mensen uit vrije wil het
huis ingegaan en zijn ze vrij om op ieder moment het huis weer te verlaten. dit
laatste betekent dat eventuele persoonlijke drama's niet zullen voorkomen, want
dan vertrek je gewoon. een psycholoog in de zogenaamde dagboekkamer houdt de
situatie nauwlettend in de gaten (net als de rest van nederland) en adviseert
de bewoners bij eventuele problemen. in dit betoog zal ik proberen duidelijk te
maken waarom ik vind dat dit programma absoluut geen kwaad kan.


ten eerste zijn de bewoners, zoals ik al eerder noemde, vrijwillig het huis
ingegaan en zijn ze vrij om te vertrekken wanneer ze maar willen. ze doen het
hun zelf aan, er is niemand die ze ergens toe verplicht. ook is trouwens aan
het hele programma een uitgebreide selectie vooraf gegaan, waarbij de
kandidaten op meerdere punten zijn beoordeeld dan alleen maar een mooi koppie
dat het goed doet op tv. degenen die niet sterk in hun schoenen staan, zijn
ongetwijfeld niet verder gekomen dan de eerste voorronde. en mochten er
bewoners zijn die nu toch onverhoeds tegen problemen aanlopen, dan is daar nog
de psycholoog.

	uit het programma blijkt dat de bewoners het over het algemeen prima
naar hun zin hebben. ze vinden het helemaal niet zo problematisch zoals
menigeen dat voorstelde voor aanvang van de reality-soap. ze maken een
geweldige tijd mee en vinden het een fantastische ervaring voor later.
ex-bewoners, die blij waren toen ze het huis verlieten, kunnen dit beamen. op
tv. is te zien dat de bewoners het uitstekend met elkaar weten te vinden en dat
ze een grote familie zijn geworden. ze voelen zich best goed, ieder heeft een
eigen plekje in het huis gevonden.

	hiernaast is het natuurlijk ook een leuk item voor psychologisch en
sociologisch nederland. het is reuze interessant om te bestuderen hoe de
bewoners zich gedragen en welke groepsprocessen zich afspelen. misschien levert
dit wel leuke wetenswaardigheden op! het is in ieder geval interessant voor de
wetenschap om te zien wat er allemaal gebeurt in zo'n huis. blijven mensen
zichzelf? zijn er bewoners die een spel spelen en een toneelstuk opvoeren? zo
ja, is dat wel mogelijk gedurende zo'n lange tijd? sommigen vonden dat bianca,
inmiddels ex-bewoner, zich anders voordeed dan ze eigenlijk is. is dit dan ook
een van de redenen waarom ze het huis verliet? omdat ze haar spel niet langer
kon waarmaken? op dit punt is het een ongelofelijk interessant programma.

	hoe de ontwikkeling van de personen zal verlopen in een huis vol met
camera's, is eigenlijk dagelijks te zien op tv. sommigen bewoners zijn van
mening dat ze een heel ander mens zijn geworden. andere dingen worden
belangrijk, met name hele fundamentele dingen als eten. dit lijkt me ook wel
een beetje logisch, want je hebt niet veel anders om je mee bezig te houden en
dus druk over te kunnen maken. omdat je bent buitengesloten van 'de wereld' kun
je alleen maar over elkaar en jezelf praten. dit zet de bewoners aan het
denken. pas als je helemaal stilstaat en niets om handen hebt, kom je tot
zelfinkeer. en kun je jezelf natuurlijk vreselijk tegen komen... toch denk ik
dat het belangrijk is dat iedereen in zijn of haar leven zo'n periode meemaakt.
je komt er veel zelfbewuster uit en dat kan geen kwaad in de toekomst. de
bewoners ervaren het nu al als een bijzondere periode in hun leven.

	en misschien moet het meest bijzondere nog wel komen! de bewoners
hebben geen enkel idee van wat zich momenteel afspeelt in nederland. zoals
sabine, ex-bewoner, laatst opmerkte: 'we hebben wel eens op de bank gezeten van
nou, hier kijkt dus geen hond naar!' en dan te bedenken dat ze inmiddels heel
bekende nederlanders zijn geworden die onder andere door de paul de leeuw
regelmatig worden nagespeeld. de bewoners weten dus niet wat hen overkomt als
ze straks het huis uit gaan. dit vind ik wel een minpuntje van het programma,
want hoe zullen ze daar op reageren? is hier rekening mee gehouden en is er de
juiste begeleiding? niet alle bewoners zitten te wachten op een loopbaan als
bn-er.

	mijn standpunt zal duidelijk zijn. ik vind het een ontzettend leuk en
interessant programma (en ben voor het eerst in mijn leven verslaafd aan een
tv. programma). bovendien is er niets mis mee. de bewoners zitten er immers uit
vrije wil en kunnen zo weer vertrekken, al ze dat zouden willen. zoals het er
nu voorstaat, is er echter niemand die weg wil, want ze hebben het veel te veel
naar hun zin. hiernaast speelt zich voor psychologen en sociologen een
interessant proces af in het bigbrotherhuis dat misschien wel interessante
dingen aan het licht brengt. een laatste punt dat voor het programma pleit, is
dat het hele gebeuren een verrijking zal betekenen voor de persoonlijke
ontwikkeling van de bewoners. 	

	het programma is meer dan de moeite waard en het is dan ook niet voor
niets dat het nu al te boek staat als het best bekeken programma van 1999!

