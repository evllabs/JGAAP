het jaar 2000

het jaar 2000 heeft altijd al iets magisch gehad, de mensheid is altijd van
mening geweest dat 2000 het eind van het leven  op aarde in zou luiden, en
misschien ook wel het einde van  ons hele zonnestelsel. en de mensen die het
niet zo zwart zagen dachten dat we op z'n minst tegen de tijd van de millennium
wisseling als marsmannetjes rond zouden lopen. kijk maar naar de vele films die
in de tweede helft van deze eeuw zijn gemaakt over het leven iets na 2000.
natuurlijk worden films in de eerste plaats gemaakt om te vermaken en kun je je
vraagtekens zetten bij de eventuele diepere gedachte achter het verhaal. waren
de makers werkelijk van mening dat ons leven er tegen die tijd zo uit zou zien
of maakten ze zo'n soort film om de mensen met die gedachte een beetje
belachelijk te maken en de rest van het publiek met die gedachte te vermaken.

er zijn veel groeperingen die denken dat 2000 het einde van de wereld zal
betekenen, die gedachte wordt alleen maar versterkt door de verslechterde
milieu omstandigheden van de laatste jaren, de vervuiling. en de gedachte wordt
ook nog eens versterkt door de vele natuurrampen van  de afgelopen decennia en
de grote concentratie van rampen dit jaar alleen al. de ene aardbeving volgt de
andere op, er zijn vele cyclonen geweest en ook de  overstromingen zijn weer
volop aanwezig, maar de wereld wordt ook geteisterd door enorm veel oorlogen en
daardoor hongersnoden en epidemieen. regeringen zijn bang dat veel mensen zich
voor het einde van het jaar van het leven zullen beroven. vooral in de vele
sektes is de kans groot dat ze tot zulke maatregelen overgaan, een massale
zelfmoordpoging. de mensen durven  of willen  niet met de rest van de wereld te
vergaan, bang dat er dan ook geen hiernamaals meer zal zijn, en zij dus
helemaal van hun god los zullen komen  en  er geen  kans meer bestaat om ooit
nog in contact met hem te komen. ze komen uiteraard tot deze gedachte door hun
geestelijk leider die in de meeste gevallen beweert het woord van god te
verkondigen. naast deze groepen heb je ook nog groepen die zichzelf van het
leven beroven niet om zichzelf te redden, maar om zichzelf te geven aan hun
heer.

als het jaar 2000 niet het het einde van de wereld betekend,dan kan het wel
voor problemen gaan zorgen. die problemen zullen vooral veroorzaakt worden door
computer storingen, ten tijde van de opkoming van de computer had men er nog
niet aan gedacht dat het tot voorbij het jaar 2000 zou moeten kunnen tellen.
daarom hadden ze om ruimte te besparen het jaar alleen met de laatste twee
cijfers aangeduid, dat gaat waarschijnlijk op sommige plaatsen problemen
veroorzaken. de laatste jaren hebben we er zo veel mogelijk aan gedaan om
storingen te voorkomen. veel voorzorgsmaatregelen zijn genomen in de
gezondheidszorg, zo hebben veel apotheken voor de zekerheid een extra voorraad
ingeslagen en in de ziekenhuizen moeten zo veel mogelijk mensen aanwezig
blijven. ook de luchtvaartmaatschappijen zijn erg huiverig om rond de
jaarwisseling te gaan vliegen, stel je voor dat de apparatuur de piloot in de
steek gaat laten. waarschijnlijk zal er weinig gebeuren, alle bedrijven hebben
verplicht hun software moeten controleren en zonodig moeten aanpassen voor het
millennium. de doorsnee mens zal niks merken van de jaarwisseling, tenminste ze
zullen persoonlijk niet zo snel iets meemaken door het getal 2000. 

het ziet er zelfs naar uit dat de mensen deze jaarwisseling nog burgerlijker
gaan vieren dan dat ze normaal doen. men  dacht dat de mensen behoefte hadden
om de eeuw- en voor velen een millennium wisseling, groots en massaal te gaan
vieren. marco borsato was van plan om een groot concert te geven op
oudejaarsavond, maar dat heeft hij moeten  annuleren wegens gebrek aan
belangstelling. ook zijn er vele feesten afgelast wegens gebrek aan
belangstelling. dat zijn dan voorbeelden op landelijk niveau, maar het gaat
niet alleen op voor nederland ook de amerikanen schijnen minder in een massale
wisseling te zien dan van te voren gedacht was. laatst is er een enquete
gehouden onder de nederlanders met de vraag hoe zij oud en nieuw gaan vieren.
het merendeel antwoordde hierop dat ze het samen met familie bij iemand thuis
gaan vieren. kleinschalig en burgerlijk dus. dit zal ongetwijfeld uitlopen op
tegenvallende cijfers in de horeca, vooral ook omdat men van een grote drukte
is uitgegaan. millennium wisseling of niet, vele mensen moeten toch op drie
januari weer aan de slag, en laten we hopen dat iedereen dan ook gewoon verder
kan gaan met waar hij gebleven is.
