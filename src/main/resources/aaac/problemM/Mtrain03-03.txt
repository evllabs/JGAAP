de bal is rond

voetbal behoort tot de meest beoefende en bekeken sporten ter wereld. van alle
sporten is voetbal veruit het populairst. wat maakt voetbal tot zo'n populaire
sport en hoe bijzonder is het? wat heeft voetbal dat andere takken van sport
niet hebben? heeft het er misschien mee te maken dat er zoveel geld omgaat in
de voetballerij of zijn het de voetballers zelf die zo geliefd zijn? we zullen
eens een aantal dingen op een rijtje zetten die een mogelijke verklaring zijn
voor de bekendheid en populariteit van het voetbal.


voetbal is een van de oudste sporten die er zijn. iedereen heeft in zijn of
haar jeugd wel eens een balletje getrapt in de straat. de regels zijn namelijk
betrekkelijk eenvoudig en een bal is altijd wel te vinden. desnoods wordt er
gespeeld met een tennisbal. het is al jaren volkssport nummer een en zal dat
voorlopig ook nog wel blijven. over de hele wereld is men bekend met het spel
dat kan leiden tot zoveel opspraak. neem een volwassene uit een willekeurig
land en hij of zij zal eens tegen een bal hebben geschopt, ongeacht in welke
rang of stand deze persoon verkeert. voetbal gaat over grenzen heen. al is het
niet zo'n elitaire sport als golf of hockey, de elite juicht ook als oranje
wint. van jan met de pet tot wim kok kijkt iedereen voetbal, de eerste omdat
hij wellicht als jongen gedroomd heeft een voetbalheld te worden en de tweede
uit jeugdsentiment.

	iets anders dat erg fascinerend is en daardoor het voetbal geregeld in
het nieuws brengt, zijn de enorme bedragen die erin omgaan. regelmatig horen
wat er betaald is voor een of andere transfer van een speler naar een andere
club. voetbalverenigingen kopen elkaars topspelers op voor bedragen die in de
honderdduizend lopen... bedragen waar een gewone burger niets mee kan.

	maar ja, 'onze' jongens zijn zulke bedragen natuurlijk wel waard! want
voetballen kunnen ze! we gunnen onze helden alles en dromen er als kind van
zelf net zo groot te worden. daarom wordt er in de vroege kinderjaren al druk
geoefend met papa en later met de vriendjes bij de plaatselijke voetbalclub. om
bij een internationale wedstrijd een goed en gefundeerd oordeel te kunnen geven
over het gespeelde voetbal, te 'adviseren' wie wat moet doen en stiekem te
denken dat jij zelf alles veel beter kunt als je zover bent...

	en dan kun je natuurlijk ook al dat geld binnenslepen! en populair zijn
bij de rest van nederland of misschien wel over de hele wereld. op een patrick
kluivert na, die per ongeluk wel eens iemand doodrijdt, zijn de voetballers in
het algemeen hele leuke spontane jongens waarop je trots zou kunnen zijn als je
daar bij hoort. van andere sporters is valt dat niet altijd te zeggen:
tennissers zijn nogal eens arrogant, hockey is kak en wielrenners gebruiken
teveel rotzooi om de eindstreep te kunnen halen. nee, neem dan onze nuchtere
voetbaljongens. daar is toch echt niets mis mee? 

	 al met al geeft dit alles nog geen verklaring over de populariteit;
het zegt slechts iets over de bekendheid van het voetbal. is voetbal bijzonder
omdat het populair is of is voetbal populair omdat het bijzonder is? nou, echt
bijzonder is het naar mijn mening toch niet. want zoals ik al eerder opmerkte,
iedereen heeft vroeger (of gisteren) wel eens een balletje getrapt, dus het
spel is vrij eenvoudig en allerminst bijzonder. met name de ongekende
populariteit maakt het voetballen zo bijzonder en geeft het een speciale plaats
tussen alle andere sporten. er is geen enkele andere sport waarbij clubs zo'n
grote aanhang van fans hebben dan bij voetbalclubs. bovendien valt er bijna het
hele jaar door wel iets te voetballen (het voetbalseizoen is erg lang) in
tegenstelling tot bijvoorbeeld wielrennen, dat voornamelijk in de zomermaanden
wordt beoefend, of schaatsen in de winter. het feit dat er in teamverband wordt
gespeeld, onderscheidt het voetballen ook van tal van andere takken van sport.
een teamsport heeft toch iets wat meer teweeg brengt dan een individuele sport
als tennis: teamgeest spreekt ons aan. het sociale aspect speelt voor ons een
belangrijke rol, want het is natuurlijk geweldig om iets samen te bereiken of
om het verdriet van een verloren wedstrijd te delen met anderen. bij voetbal
zijn er elf man op het veld die elkaar perfect moeten aanvoelen om een
uitstekend spel te spelen (wat er trouwens ook toe leidt, dat de schuld op
elkaar wordt afgeschoven bij gemaakte fouten). dit samenspel is veel
interessanter om te zien dan iemand die een balletje slaat op het griffel.


	het mag duidelijk zijn dat voetbal verreweg de meest bekende en
populairste sport is. dit komt onder andere door de enorme bedragen die in de
voetbalwereld omgaan, maar ook door ons eigen jeugdsentiment. voetbal is bij
iedereen bekend van het spel op de straat dat je vroeger met papa of met je
vriendjes speelde. wie droomde er niet van een tweede van hanegem of cruyff te
worden? wie wil er nu niet bij onze voetbaljongens horen? om ze te laten merken
dat we met heel ons hart achter hen staan, zitten we elke belangrijke wedstrijd
voor de tv. of liever nog, in het stadion. te wachten op een overwinning.	

