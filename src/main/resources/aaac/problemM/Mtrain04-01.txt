big brother

"big brother is watching you" is de afgelopen jaren een veelgebruikte
uitdrukking geworden. de overheid die over je schouder meekijkt wat je allemaal
doet. "privacy" is inmiddels een ouderwetse term.

in engeland is het al de meest normale zaak van de wereld dat er op iedere
straathoek een camera hangt, die alle mensen en hun doen en laten filmt. in
nederland is de veiligheidscamera ook in opkomst. wel worden er strenge eisen
aan het gebruik van deze camera's gesteld om zo veel mogelijk de privacy van
het publiek te waarborgen. experimenten hebben in het verleden namelijk al eens
de mogelijk desastreuze gevolgen van het verlies van privacy aangetoond. 

een zo'n experiment vond een jaar of tien geleden plaats. een aantal mensen
werden met elkaar op een onbewoond eiland geplaatst en moeten het daar met
elkaar zien te redden. alles wat zij deden werd geregistreerd door camera's.
over het verloop van het onderzoek zelf is mij niet zo veel bekend. wel dat de
deelnemers na afloop van het onderzoek niet meer normaal konden functioneren in
de 'normale' maatschappij. een van hen pleegde na afloop zelfs zelfmoord.

na zo'n verhaal zou je denken dat zulke experimenten voorgoed verboden worden,
maar dat is juist niet het geval. toen we ervan overtuigd waren dat het verlies
van de privacy een van de verschrikkelijkste dingen was die een mens kon
overkomen, werd ook het idee geboren dat dit commercieel dus wel eens een heel
aantrekkelijk concept kon zijn. er werd besloten hier een televisieprogramma
van te maken, en zo ontstond "the real world". een groep amerikaanse jongeren
werd in een huis geplaatst en hun dagelijks leven werd met camera's vastgelegd.
hun gesprekken, emoties ruzies en samen eten koken. zelfs als ze gingen werken
of studeren ging er een camera mee. deze serie werd een groot succes omdat wat
de bewoners van het huis van zichzelf lieten zien als extreem werd ervaren. een
paar jaar later in nederland werd er echter een nog veel extremer idee geboren.
zet een aantal mensen met elkaar in een huis en plaats in iedere ruimte,
inclusief toilet en douche, camera's. ontneem ze al hun vrijheid en contact met
de buitenwereld en laat ze bijna onmogelijke opdrachten uitvoeren voor hun
eten. als je dit voor je ziet weet je wat de nieuwe nederlandse reality-soap
big brother inhoudt. 

big brother is niet zomaar een succesvolle serie meer, het is een hype. de
trouwe kijkers hebben inmiddels romances zien opbloeien, bewoners zien opgeven
en zijn getuige geweest van veel plezier, verdriet, gezelligheid en
eenzaamheid. we hebben de bewoners inmiddels goed leren kennen en zien ze vaker
dan onze beste vrienden. maar hoe zit het met de ex-bewoners van het huis? die
zijn we al lang weer vergeten, hebben afgedaan of interesseren ons niet meer.
dat is een nadeel van het 'hype' zijn. een plotselinge en ongekende
populariteit kennen, die dan net zo snel weer af kan nemen. behalve dan bij de
ex-bewoonster sabine. want zij heeft een leuk televisiegezicht en een keihard
zakeninstinct. 

de complete mediawereld verkeert op dit moment in een soort extase. een op de
vier vrouwen tussen de 21 en de 39 jaar kijkt iedere dag big brother. dit is
een ongekend record. voor de duidelijkheid: dit betekent dat er iedere dag meer
mensen naar big brother kijken dan dat er naar een wereldkampioenschap voetbal
zouden kijken als de finale nederland-duitsland was. natuurlijk betekent dit
voor veronica, de zender die big brother uitzendt, ook ongekend hoge
opbrengsten. maar worden de bewoners er ook beter van? waarom laten ze zich
honderd dagen lang opsluiten en zich van al hun privacy beroven?

aan het eind van het jaar mag het nederlands publiek, het is ook nog eens een
erg interactief programma, een winnaar uitkiezen. deze winnaar gaat met
twee-en-een-halve ton naar huis. de rest krijgt helemaal niets. ik vraag me nog
steeds ten zeerste af wat deze mensen bezielt. ze hebben een kans van een op
tien om een bedrag te winnen dan tegenwoordig niet eens zoveel meer waard is. .
er zijn ook spelletjes waarbij de deelnemer in een half uur miljonair kan
worden en het niet ook nog eens tegen negen anderen op hoeft te nemen.  de
bewoners van big brother laten zich honderd dagen lang vrijwillig opsluiten,
van het normale leven afzonderen en hun meest genante en intieme momenten
kunnen op ieder moment van de dag, door iedere nederlander worden bekeken.
terwijl de enige die er beter van wordt veronica is.


