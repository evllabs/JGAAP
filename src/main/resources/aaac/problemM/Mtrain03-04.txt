tim krabbe, de vertraging

de vertraging gaat over een vertraging die de hoofdpersoon oploopt op een
vluchthaven in sydney, australie. om de tijd van de vertraging te overbruggen
besluiten de hoofdpersoon, de nederlandse t.v.-maker jacques bekker en zijn
medereizigers een uitstapje van een paar uur te maken. ze rijden naar de haven
van sydney en maken een rondvaart. op het laatste moment besluit de
hoofdpersoon echter niet aan boord te stappen maar om op eigen houtje sydney te
verkennen. de anderen gaan ermee akkoord en ze spreken af elkaar weer te zien
in de haven, en als dat qua tijd te krap is, op het vliegveld. met in het
achterhoofd het plan om een oude geliefde op te zoeken en dus helemaal niet
sydney te bezichtigen, rijdt jacques naar een telefooncel om in het
telefoonboek haar adres op te zoeken. hij belt haar op, maar legt bij het horen
van haar naam, direct weer de hoorn op de haak. al spoedig vindt hij de straat
waar ze moet wonen. hij stapt uit de auto en spreekt een vrouw aan zonder in
eerste instantie te weten dat dit de vrouw is die hij zoekt. als jacques in de
gaten heeft wie hij voor zich heeft, stelt hij zich voor. na wat gestrubbel
over vroeger ('waarom liet je nooit meer iets van je horen') weet zij hem zover
te krijgen dat hij met haar mee gaat om wat 'dingetjes' te regelen.

	bij die dingetjes regelen hoort onder andere dat hij even met tien
duizend cash dat zij hem geeft, een auto voor haar moet kopen. dit doet hij en
vervolgens stappen ze met z'n tweeen in de auto en rijden weg, de stad uit.
onderwijl vraagt jacques zich steeds af hoe hij ooit nog op tijd op het
vliegveld zal komen. hoe moet hij haar duidelijk maken dat ze de verkeerde kant
oprijden, in tegengestelde richting van het vliegveld, en dat hij echt weer
gewoon naar huis moet? zij lijkt hem in haar macht te hebben en hij gehoorzaamt
als een kleine jongen. het wordt de lezer al snel duidelijk dat onze
hoofdpersoon zijn vliegtuig niet meer gaat halen...

	ver weg uit de stad wordt het jacques duidelijk dat hij met een
schatrijke vrouw te maken heeft. 'madame twenty' zoals ze wordt genoemd, haar
bedrijven en winkels over heel australie dragen namelijk deze naam, zit in de
textiel en dat heeft haar geen windeieren gelegd. ze was een goed bedeelde
vrouw die door hard werken, te huwen met een rijke man, maar ook door fraude,
nu ontzettend rijk is en bekend over heel australie. in het kort vertelt ze
jacques haar leven, zonder verdere uitweidingen. het wordt hem duidelijk dat ze
op de vlucht is en dat hij min of meer als geroepen kwam om haar daarmee te
helpen. al snel zitten ze midden in de rimboe, ver weg van de bewoonde wereld.
ze hebben een andere naam aangenomen en zich een beetje vermomd, omdat madame
twenty niet gevonden wil worden vanwege de fraudezaak.

	maandenlang rijden ze door australie. ze overnachten in hotels waar ze
tot nu toe nog steeds niet herkend worden en waar ze zichzelf na verloop van
tijd, elke avond op tv. zien. het blijkt dat iedereen op zoek is naar hen. dit
bemoeilijkt hun vlucht en het duurt niet lang of ze worden overvallen door een
man en een zoon die ze hebben herkend (ook blijkt dat pas achteraf). ze raken
bijna al hun geld kwijt en hun auto wordt in brand gestoken. ze besluiten te
voet verder te gaan totdat ze worden opgepikt door iemand die midden in de
nacht op weg is naar zijn vriendin. deze roekeloze man interesseert het
eigenlijk helemaal niet zo wie ze zijn, want hij heeft zelf genoeg aan zijn
kop. als ze vertellen wie ze zijn, heeft hij een voorstel. de dochter van zijn
vriendin journalist bij een krant. het zou mooi zijn voor dat meisje als zij
een verhaal over de verdwijning van het jaar kan schrijven, deze primeur zal
haar loopbaan heel wat goeds doen. hiernaast wil madame twenty natuurlijk wel
een flinke som geld voor zo'n interview. door allerlei toestanden (madame
twenty vermoordt de vriendin van de man) worden ze genoodzaakt om weer te
vluchten. jacques heeft niets in te brengen tegen de plannen van zijn metgezel
en is steeds vaker met zijn gedachten bij zijn vriendin in amsterdam. hij
vraagt zich af hoe hij hier ooit nog uit komt, nu hij zelfs getuige is van een
moord.

	uiteindelijk belanden ze in een leegstaande boerderij in de bossen, ver
weg van de bewoonde wereld. ze brengen hier een aantal weken door, totdat ze
het bericht krijgen dat het hele gebied onder water gezet zal worden. jacques
is van plan te vertrekken, maar madame twenty is vastberaden in het gebied te
blijven. een vluchtpoging van jacques midden in de nacht, mislukt. een dag
later komt zij hem namelijk weer tegen en moet hij onder dwang van een pistool
met haar mee. ze weten een auto op de kop te tikken en vluchten voor de
zoveelste keer. omdat het heel hard regent, raken ze in een slip. een gevecht
volgt, waarbij jacques haar het pistool weet te ontfutselen. hij vermoordt haar
in koele bloede, maar schiet zo, dat het op een zelfmoord lijkt. de volgende
dag wordt hij door de politie gevonden en is er sprake van een vreselijk
drama...

	 in het hele boek wisselen flashbacks het heden af. in deze flashback
krijgt de lezer een idee over hun liefdesleven van vroeger. het wordt duidelijk
hoe ze elkaar hebben leren kennen, wat de liefde voor elkaar betekende en voor
karakter ze hadden. ook toen was jacques' geliefde al geen makkelijke tante en
moest hij naar haar pijpen dansen. dit is een duidelijke parallel naar het
heden: jacques is eerst nog overrompeld door haar eeuwige schoonheid en zo,
maar ondervindt later dat zij hem helemaal in haar macht heeft. een oproep naar
hem en madame twenty op de australische tv., uitgesproken door zijn vriendin,
geeft een soort wending in het verhaal. op dat moment realiseert hij zich, dat
hij zich van zijn oude liefde moet losmaken en wil hij niets liever dan terug
naar nederland. uiteindelijk weet hij toch macht over haar te krijgen en
vermoordt hij madame twenty.

