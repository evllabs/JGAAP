gelukkig nieuwjaar??
  
bijna is het dan zover; het baanbrekende moment waarop de klokken over heel de
wereld twaalf uur slaan en zo met de overgang van 31-12-1999 naar 1-1-2000 een
spiksplinternieuw millennium inluiden. een schone lei, een verse start, of
 een nieuwe lente, een nieuw geluid  brullen sommigen van vreugde uit.
anderen sluiten zich liever binnen op en wachten af of de wereld er na dit
noodlottig uur nog wel zal zijn. tenminste, dit soort extremen zou je
verwachten op het moment, maar op drukte over het al dan niet millenniumproof
zijn van de computers na is onverschilligheid dat de klok slaat, of toch niet?


et einde van de wereld is in zicht!  werd door de geschiedenis heen al vaak
geroepen.  vroeger hechtte men nog wel waarde aan zulke voorspellingen en was
opgelucht wanneer er op de geprikte datum toch nog een morgen en overmorgen
bleken te komen. maar vandaag de dag lijkt vrijwel niemand er nog mee in z n
maag te zitten of ook maar serieus over na te denken dat het jaar 2000 (!!!!!)
nadert. inderdaad, nostradamus voorspelde ons dat deze millenniumwisseling het
einde van de wereld zich zal aandienen. hij heeft vaker gelijk gekregen, bij
het voorspellen van oorlogen en natuurrampen, maar lang niet in ieders ogen.
het is een beetje als het lezen van de horoscopen in de weekbladen;
vermakelijke lectuur die je met een korreltje zout moet nemen en waar je van
kunt maken wat je zelf wilt.

  als ik om me heen kijk zie ik niemand wild hamsteren of zijn leven beteren in
afwachting van de zondvloed, iets wat wij mensen in de tijdn dat het geloof een
belangrijke rol in ons leven speelde wel degelijk deden. nee, vandaag de dag is
men er nogal koeltjes onder, laat zich niks meer wijsmaken. misschien is men
zelfs wel iets te koeltjes, want de wisseling van een millennium is natuurlijk
wel een iets grotere mijlpaal dan de  gewone  jaarwisseling, maar wordt nog
lang niet zo behandeld.

  aan het begin van het jaar hoorde je nog wilde plannen van deze en gene van
vliegrijzen door de tijdzones heen om zo het millennium maar zo vaak mogelijk
te kunnen vieren en megafestijnen en parties hier en overal, maar de laatste
tijd is het verdacht rustig aan het worden in plannenland. zou dat dan toch
kunnen betekenen dat deze schijnbare onverschilligheid ( nee, ik ga er niks
bijzonders van maken, gewoon gezellig als altijd in huiselijke kring vieren,
oliebollen en een beetje vuurwerk ,  ik weet nog niet wat ik ga doen, ik zie
het wel ,  aan mijn lijf geen polonaise hoor ,  ik ga werken, verdien je
lekker veel  om maar wat uitspraken te noemen) jegens het  feest van de
eeuw  eigenlijk juist aantoont dat we stiekem toch allemaal nog wel een beetje
bang zijn voor  de millenniummythe , misschien wel zonder het zelf te
beseffen?

wij hedendaagse mensen van de wetenschap hebben een ijzersterk vertrouwen in
wat door ons bewezen en becijfert kan worden, maar het zijn nog altijd de
uitzonderingen die de regel bevestigen. het einde van de  wereld  zou voor de
moderne mens al het uitvallen van al het computergestuurde over de hele wereld
zijn. terecht trouwens, want we zijn volkomen afhankelijk geworden van deze
apparaten. het afgelopen jaar is er zoveel heisa over het millenniumproof maken
van bedrijven en instellingen geweest dat het eventuele mislukken (ookal ziet
het daar niet meer naar uit) daarvan eigenlijk onze grootste angst is geworden
en ons misschien nu al zo moe maakt van al dat gedoe dat we al genoeg hebben
van het wonder van de millenniumwisseling.

  het leven zal gewoon zo doorgaan als het altijd heeft gedaan, daar is vrijwel
iedereen van overtuigd, maar net als bij eeuwwisselingen in het verleden is er
toch het gevoel dat iets wordt afgesloten en er nieuwe wegen openliggen, dus
een gevoel van opluchting en verwarring.  de mensheid is er een beetje beduusd
van, lijkt wel. maar hoe het ook gaat aflopen met allen dit jaar of de hele
wereld, feesten moeten we! zo niet om met een knaller het nieuwe millenni  um
in te beuken of uitgebeukt te worden, dan toch op z n minst wel om te laten
zien dat we ons echt niet bang hebben laten maken door nostradamus & co.   
gelukkig nieuwjaar allemaal!
